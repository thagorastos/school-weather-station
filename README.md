# school-weather-station
Σχολικός μετεωρολογικός σταθμός

## Στόχοι

Συναρμολόγηση του Microbit Climate Kit
Επικοινωνία με το Raspberry μέσω UART (https://projects.raspberrypi.org/en/projects/microbit-meteorologist) για μεταφορά μετεορολογικών δεδομένων
Λειτουργία web service στο Raspberry με IoT dashboard ( https://www.instructables.com/id/Build-a-Raspberry-Pi-SUPER-Weather-Station/) και αποστολή δεδομένων στο wundergound.com (https://projects.raspberrypi.org/en/projects/uploading-weather-data-to-weather-underground)

Εγκατάσταση του συστήματος στην ταράτσα του σχολείου μας, διασύνδεση με το τοπικό δίκτυο, εγκατάσταση υπολογιστή-οθόνης σε κοινόχρηστο χώρο που θα δείχνει τις μετρήσεις σε πραγματικό χρόνο, άνοιγμα της υπηρεσίας για δημόσια πρόσβαση στο σχολικό δίκτυο και ένταξη του συστήματος στο αναλυτικό πρόγραμμα του σχολείου (για μαθήματα, μελέτης, γεωγραφίας, μετεωρολογίας, προγραμματισμού).

Στο κομμάτι του hardware οι εκπαιδευόμενοι θα κληθούν να μελετήσουν τον τρόπο λειτουργίας μετεωρολογικών οργάνων, να τα διασυνδέσουν (στο microbit), ενώ στο κομμάτι του software θα έρθουν σε επαφή με το θέμα διασύνδεσης των συσκευών microbit με raspberry και των δικτυακών υπηρεσιών με τρόπο προσαρμοσμένο στο επίπεδο που μπορούν να τα κατανοούν. Κοινώς, το δύσκολο-τεχνικό κομμάτι του έργου θα το προσεγγίσουν ως μαύρο κουτί.

## Σχεδιάγραμμα εγκατάστασης υλικού και διασύνδεσης με λογισμικά
![Σχεδιάγραμμα εγκατάστασης υλικού και διασύνδεσης με λογισμικά](https://github.com/thagorastos/school-weather-station/blob/master/meteo.png)

## Απαιτούμενο λογισμικό

### Λογισμικό για το weatherbit

Ο μετεωρολογικός σταθμός βασίζεται σε προσαρμοσμένο λογισμικό που έχει προγραμαμτιστεί στο περιβάλλον [makecode.microbit.org](http://makecode.microbit.org), έχει εγκατασταθεί στο microbit+weatherbit το οποίο αναλαμβάνει τον μετασχηματισμό δεδομένων στο μετρικό σύστημα και την σειριοποίησή ώστε να αποστέλλεται κάθε 2'' μέσω της σειριακής θύρας. Στο παρόν αποθετήριο, διατηρούνται διάφορες εκδόσεις του λογισμικού (https://github.com/thagorastos/school-weather-station/tree/master/microbit-programs) και χρησιμοποιείται η πιο πρόσφατη (από αυτή εξαρτάται ο οδηγός του weewx).

### Λογισμικό για το raspberry pi

Την κεντρική διαχείριση των μετεωρολογικών δεδομένων αναλαμβάνει το λογισμικό διαχείρισης μετεωρολογικών δεδομένων ανοικτού κώδικα [WeeWX](https://github.com/weewx/weewx). Η διασύνδεση του microbit+weatherbit με το WeeWX γίνεται μέσω καλωδίου USB-σειριακής σύνδεσης από το microbit προς το Raspberry Pi (δεν παίζει ρόλο η θύρα USB που θα χρησιμοποιηθεί) και η εισαγωγή δεδομένων από το microbit γίνεται μέσω προσαρμοσμένου οδηγού (weewx driver) που έχει γραφτεί για το λογισμικό WeeWX. Να σημειωθεί πως οι εκδόσεις του οδηγού microbit.py για το WeeWx και του λογισμικού για το weatherbit πρέπει να είναι συμβατές μεταξύ τους, καθότι βάση αυτών γίνεται η εισαγωγή δεδομένων στο λογισμικό WeeWx.

Το weewx-skin που έχει επιλεγεί είναι το [BelcherTown](https://github.com/poblabs/weewx-belchertown). Για λόγους ευκολίας, στο παρόν αποθετήριο έχει προστεθεί το βασικό αρχείο ρυθμίσεων [weewx.conf](https://github.com/thagorastos/school-weather-station/blob/master/weewx.conf) του WeeWx που περιέχει επίσης override values για το skin.

## Αρχείο ρυθμίσεων weewx.conf

Για τη λειτουργία του weewx χρειάζεται να προσαρμοστούν οι ρυθμίσεις σας για τις παρακάτω ενότητες:
* mqtt server (για την αποστολή μετρήσεων πραγματικού χρόνου)
* στοιχεία σύνδεσης για ftp ή/και rsync (για την ανάρτηση του περιεχομένου του ιστότοπου)
* API κλειδιά και διαπιστευτήρια για κάθε 3η υπηρεσία διασύνδεσης (π.χ. Windy, Wunderground κ.λπ.)
